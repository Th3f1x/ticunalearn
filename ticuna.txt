TORÜ DUǕ'ǕGÜ 
Nori arü ügü ga ore ga nucüma'ǖ ga torü ga na nhunhaacü yi'i'ǖ.
Norü ügü tchiga 

/// 01 Nüma ga Ngutapa ga naãne nama'ã ya ĩĩtchicü, 
/// 02 rü nge'eǖ rü na tauma i ta'acü i nhũma na yema i na i aẽǖrü'ǖ. 
///03 Rü yiĩ'ǖ ngema na yamareǖ ga Ngutapa. 
/// 04 I nori'ǖtchicü, 
/// 05 ingeguma, 
/// 06 rü norü tchiura ta ngemana yaǖ, 
/// 07 rü ya Baia rü ta cünanangemaǖ rü norü tchiura rü ta nangemaǖ. 
/// 08 Erü nüma ga Baia rü Ngutapa tanü'ǖ ni'ĩ rü wü'iva na yae.
/// 09 Nucüma ngeguma rü numa ga Ngutapa rü na tauǖma ga norü bue nu'ǖ tayema yerü tauguma nügüga nidau, 
/// 10 ga namamaã rü na yaemare. 
/// 11 Ngeguma yema namamare i ya'ĩ, 
/// 12 rü tauguma i buǖã. 
/// 13 Ga ngĩma ga Mapana, 
/// 14 rü yemaca ngitchi naai ga nüma ga Ngutapa.
/// 15 Inacü i ngeguma i ngema. 
/// 16 I Taiwegüne i nori naãene i üǖwacü rü ngema ni'ĩ i nangemagüǖ erü ngema i nori naü'ǖ i naãene nua natü i Tonetü.  
/// 17 Erü yeguma ãrü naãenecü rü wü'i i ngewaca i ya eaneǖrǖ'ǖ ni'ĩ yerü natauma ga nhãtü rü yema nawa nayemagüǖ ricatama ni'ĩ.
/// 18 Rü yeguma ngemamã ni'ĩ i nangemagü'ǖ, 
/// 19 rü marü nhurema ya taunecǖ na yemagü rü yegumama ni'ĩ ga tüǖ nacuaiǖ ga namã ga Ngutapa rü yeguma rü na tauma ga to, 
/// 20 ga duǖ'ǖ nüĩcagümare ni'ĩ ga nayemagü'ǖ. 
/// 21 Natürü ga guma Baia rü nü'ǖ tayema ga bue rü naaãcü nǖetcha nüma ga guma. 
/// 22 Ngutapa rü tauguma naãcü rü mu'utchicüma ya tauenecü na ngeacü. 
/// 23 Rü yeguma fenewa tümamãã na u'ǖ ga namá ga Ngutapa, 
/// 24 yerü yeguma rü marü nayaanegü ga naĩnecü rü yema i na feneeügu ni'ĩ ga tü'ǖ na cuai'ǖ ga nama, 
/// 25 rü yeguma tü'ǖ ya naĩ'ü rü nainewa. 
///26 tü'ǖ ni'ĩ nai rü ngiparawa rüta tü'ǖ ni'ĩ naĩgü rü ngĩtchacü'ǖwa rüta.  
/// 27 Rü yemawena rü nüma ga. 
/// 28 Ngutapa rü na üpetü ga na ya feneǖ.  
/// 29 Yerü yegumarü marü auriǖtchima nguǖ tinge rü maẽ rü tü'ǖ nawi rü ẽne rü tü'ü na ngo ga tümaãrü ngaǖwa. 
/// 30 Rü Yeguma tümaetügu i na rü wagügü i coou rü ngeguma ngina tacagü rü nhãtagürü: 
/// 31 - Pa noẽ, 
///32 pa coou tautchiname'ǖ ega tchoǖ icuwẽgǖgu nhãtagürü co-co-co-cou nhatagüǖ?
/// 33 - tauchina meǖ ega tchoǖ icuiwẽgügu rü tchoǖ ni'ĩ ma i ucaǖǖtchi i Ngutapa nhãtagürü:
/// 34 - Rü yeguma ga noẽ ga Co, co, co, cou rü ĩrü duǖ!
/// 35 - pa noẽ, 
/// 36 Rü yeguma rü tü'ǖ ĩ ya wẽgü. 
/// 37 Rü ngeguma cuütanütchaǖgu rü daani'ĩ ya maẽ nhanagürü 
/// 38 - rü yeguma rü inayau ga maẽ ga Mapana.
/// 39 - Rü yeguma ga noẽ i coou ta ngica itarü ĩ, 
///40 rü ngiǖ ta ngaǖ rü cu tücü, 
/// 41 pa tchauta'ã nhãtagürü:
/// 42 - Natürü ga guma maẽ rü naega, 
///43 rü ngerata ni'ĩ ga naẽga, 
/// 44 natütü guma maẽ, 
/// 45 rü na taütchirema. 
///46 Rü natürü yiema i daugu rü na i'ra.
/// 47 Rü yeguma i nayau ga maẽ, 
///48 rü ngigürügü taũǖ tama ni'ĩ nua. 
///49 cuǖna ngẽẽǖ ngigürügü:
/// 50 Rü marü yemawena ga coou rü tüna i ĩgü rü weriǖ ti'igüãrü. 
/// 51 Rü yeguma ga nüma ga Ngutapa rü marü na taegutchaǖ. 
/// 52 Rü yeguma marü nataegugu rü wowerugu ni'ĩ fetchigü, 
/// 53 rü yeguma ga ngima ga Mapana rü marü iya nguẽẽ ga namacüwawa ga naĩpünewa rü nüma ga Ngutapa rü ni'ĩ woweruetchigü. 
///54 Rü ni'ĩ wü'i paratchigü. 
/// 55 rü ni'ĩ fenagütchigü, 
/// 56 rü nhãnagürü: 
///57 - nhũmarütchi nhũnhã i Mapana?! 
/// 58 i maẽ ngi'ǖ wiarü ngaǖãcü rü ẽne ngi'ǖ ngo arü nga'uãcü nhãnagürü! 
/// 59 Tcherutcheru-u-u-u ... tcherurutcheruru-u-u-u ... - nhanagürü.
/// 60 Rü yeguma ga tüma ga Mapana rü marü nüǖ ta inü'ǖ, 
///61 Rü wüiparagu ni'ĩ ga nüma rü yeguma marü na ngupetüatchigu. 
/// 62 rü nügü i'ya caiãtchigu rü yeguma naweama nenanhãga guma maẽ. 
///63 Rü pe ga naã pü'ügu rü norü naiãpüüguta. 
/// 64 Rü ngǖ ga ini'ĩ ni'ĩngu, 
///65 rü marü tama yema i natchi rü tüma ga norü na'ma ga Mapana, 
///66 rü tüma i ti'u rü yema yirüma ni'ĩ rü nüna iti'ãma ga ĩpatawa.
/// 67 Rü yeguma ga nüma rü marü taguma i natchi rü nüma ga naãpüǖ rü marü manarütchaapüǖ, 
///68 rü yemaãcü tama ini'ĩu rü ini waatchigü, 
///69 Rü nhumata inangu ga ĩpatawa ga nayaanegü.